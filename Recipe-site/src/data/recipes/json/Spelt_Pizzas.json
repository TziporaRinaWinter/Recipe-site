[{"id":"Spelt_Pizzas","title":"פיציות כוסמין מעולות","preparationTime":"שעה","category":"","amount":"25-30 פיציות","rank":"מקצועניים, חובבנים, משפחתי וילדים","remark":"מאפה מנצח! בריא, משביע, טעים ומשאיר טעם של עוד...","ingredients":"לבצק: 1 כף מלח, 1 ק\"ג קמח כוסמין או חיטה מלאה, 1/2 כוס שמן, 2 וחצי כוסות מים פושרים, 2 כפות שמרים יבשים. לרוטב עגבניות: 1 בצל גדול, 5 עגבניות, 2 פלפלוני שטה, 2 כפות רסק עגבניות, 2 כפות אורגנו יבש, 1/4 כפית פלפל שחור, 1 כפית סוכר קנים, מלח, 1 כוס מים, 2 כפות שמן זית. תוספות: גבינה צהובה 9%, פרוסות בצל לבן, פרוסות עגבנייה, פטריות חתוכות, זיתים, גרגרי תירס, פטרוזיליה קצוצה.","instructions":"מכינים את הבצק: שמים במעבד מזון את כל החומרים לפי הסדר ולשים עד לקבלת בצק רך וגמיש. משהים את הבצק לתפיחה של 10 דקות. מכינים את הרוטב לפיצה: חותכים את הבצל לקוביות ומאדים עד השחמה. קוצצים את העגבניות גס ומוסיפים לבצל. מאדים בסיר מכוסה 7-10 דקות. מתבלים, מוסיפים רסק עגבניות, מים ומביאים לרתיחה. מכבים להבה ומוסיפים שמן זית. לקבלת מרקם חלק ואחיד ניתן לערבל את הרוטב במקל בלנדר. הכנת הפיציות: מחלקים את הבצק לשלושה חלקים, מרדדים כל חלק למלבן בגודל 30*10 ס\"מ. מורחים בנדיבות רוטב עגבניות. מפזרים תוספות לפי בחירה וכורכים לגלילה. בעזרת סכין חדה פורסים מהגלילה פרוסות ברוחב 2 ס\"מ ומניחים בתבנית מרופדת בנייר אפיה. מתפיחים 10 דקות ואופים 25 דקות ב-180 מעלות."}]
[{"id":"stuffed_cabbage_with_brown_rice_maash_and_ground_meat","title":"כרוב ממולא אורז מלא, מאש ובשר טחון","preparationTime":"כשעה","category":"מקצועניים, חובבנים, משפחתי","amount":"15-17 יחידות","rank":"מקצועניים, חובבנים, משפחתי","remark":"תוספת מנצחת לסעודת פורים","ingredients":"כרוב לבן גדול, 1 כוס שעועית מאש מושרת4 שעות, 1 כוס אורז מלא מושרה4 שעות, 1 בצל גדול, 3 עגבניות, 1/2 ק\"ג הודו/ בשר טחון, 4 שיני שום כתושות, 2 כפות רסק עגבניות, 1 כפית כמון, 2 כוסות מים, 1 כפית מלח, 1 ביצה – לבחירה, 3 כפות רסק עגבניות, 2 עגבניות מרוסקות, 4 שיני שום כתושות, 2 כפות שמן זית, 1 כפית מלח, 1/2 כפית כמון, מיץ מלימון אחד, 2-3 כוסות מים לדילול","instructions":"מפרידים את עלי הכרוב בזהירות ומשרים בקערת מים רותחים כ10 דקות לריכוך וגמישות העלים. בוררים ובודקים את האורז והשעועית מאש כ4 שעות בקערה עם מי ברז פושרים. קוצצים בצל לקוביות קטנטנות ומאדים (ללא שמן) עד להשחמה. חותכים עגבניות לקוביות קטנות ומוסיפים לבצל, מכסים את הסיר ומאדים במשך5 דקות על אש נמוכה. מוסיפים שום כתוש ובשר טחון ומערבבים היטב תוך כדי אידוי. מוסיפים אורז ושעועית מאש, רסק עגבניות, כמון ומים. מביאים לרתיחה וספיגת רוב הנוזלים. מתבלים במלח ומוסיפים ביצה טרופה. מרפדים סיר רחב ושטוח בשאריות עלי הכרוב הקטנים קצוצים דק. פורסים על כף היד עלה כרוב, ממלאים ב2 כפות גדושות מהתערובת ועוטפים אותה מצידה בקצוות עלה הכרוב. מניחים את הכרוב על מצע הכרוב בסיר כאשר צידו הפתוח כלפי מטה. מסדרים את כל המנות צפופות אחת לצד חברתה. הכנת הרוטב: מערבבים את מרכיבי הרוטב ויוצקים מעל הכרוב הממולא, מביאים לרתיחה, מנמיכים להבה לנמוכה מאד ומבשלים שעה וחצי – שעתיים עד שהכרוב מתרכך ומזלג ננעץ בו בקלות."}]
[{"id":"מאפה איטלקי ובשר טחון","title":"מאפה איטלקי ובשר טחון","preparationTime":"15 דקות הכנה /40 דקות התפחה/30 דקות אפיה","category":"משפחתי, ילדים","amount":"2 מגשים/8 משולשים בכל מגש","rank":"חובבנים","remark":"מאפה מזמין במיוחד ומשביע. מכינה להזדמנויות שחשוב לי במיוחד לשמח בהם את הילדים. פיצה בשרית – כפי שהם מכנים.","healthy_remark":"הליקופן הוא קרוטנואיד (נוגד חמצון) הנמצא בעגבניות, בצבע האדום של העגבנייה. לעוצמת הצבע יש השפעות רבות על מערכת הבריאות ביניהם שמירה על שלימות התא, השפעה על התפתחות תאים ושמירה על כלי הדם והלב. בעגבניות שעברו תהליך בישול ערך הליקופן עולה ומכפיל את עצמו פי9. עובדה זו מעודדת להכין רסק עגבניות מבושל באופן עצמאי.","ingredients":"לבצק: 1 כף מלח, 1 ק\"ג קמח מלא, 1/2 כוס שמן קנולה, 2 כפות סילאן שטוחות, 21/2 כוסות מים פושרים, 2 כפות שמרים יבשים. לרוטב העגבניות: 1 בצל גדול חתוך לקוביות, 4-5 עגבניות, 4 שיני שום, חופן פטרוזיליה קצוצה, 2 כוסות מים, 5-6 כפות גדושות רסק עגבניות, מלח, פלפל שחור, אורגנו, זיתים. לשכבת הבשר: 1 ק\"ג הודו אדום טחון","instructions":"הכנת הבצק: מכניסים את כל החומרים לקערה ולשים בוו הלישה עד לקבלת בצק רך ונוח מאד. מתפיחים עשר דקות ומחלקים לשניים. הכנת רוטב העגבניות: מאדים בצל עד השחמה (ללא שמן) מוסיפים קוביות עגבניות, שום כתוש ופטרוזיליה ומאדים בסיר מכוסה. מוסיפים רסק עגבניות ומים ומביאים לרתיחה. מוסיפים תבלינים לפי הטעם. הכנת הבשר: מחממים מחבת היטב ושמים עליה את הבשר הודו הטחון. בעזרת מזלג מפוררים את הבשר עד היווצרות פירורי בשר. הכנת המאפה: מרדדים את שני חלקי הבצק לשני עלים עגולים (מותאם לגודל תבנית תנור30*40) מורחים בנדיבות רוטב עגבניות, מפזרים פרוסות זיתים ומעל פרורי בשר הודו. מתפיחים חצי שעה ואופים25 דקות בתנור שחומם מראש ל180 מעלות. מחלקים כל מאפה לשמונה משולשים."}]
[{"id":"חליטת צמחים","title":"חליטת צמחים","preparationTime":"5 דקות","category":"","amount":"1 כוס חליטה ל1 כפית צמחים","rank":"מקצוענים, חובבנים, ילדים ומשפחתי","remark":"שווה לנסות!","healthy_remark":"מפליא העושר המיוחד בו העשיר הבורא את הטבע. על השיש אצלי במטבח תמצאו בימים אלו כוסות עם שילובי עלים בצורות וצבעים שונים, מסננת קטנה בעלת חורים צפופים מאד כמו של בד כותנה, וחליטות תה מגוונות בטעמים וריחות מיוחדים. זו האוטנטיות של הסתוו- חורף שלא ניתן להחמיץ. אני שותה, המבוגרים והמתבגרים שותים, הצעירים? מי שרוצה מצטרף לחוויה. ללגימת התה החם לצד עוגיות נימוחות מצטרפת תחושת הכרת הטוב והודיה לה', הכול יכול, אשר ברחמיו וטובו עם ברואיו הטמין בכל צמח ועלה תכונות רפואה מופלאות, אוצרות טבע. שהכול נהיה בדברו!","ingredients":"תערובת תה צמחים מחזקת מערכת חיסון: 2 כפיות שוש קרח (ליקוריץ), 1 כפית פרחי קמומיל, 1 כפית מרווה (לא מתאים למניקות), 1 כפית לואיזה/ טליה/ מליסה, 1 כפית פורטולוקה – לא חובה, 1/4 כפית זנגוויל (ג'ינג'ר) טחון. תערובת תה תבלינים לחימום: 1 כפית קינמון, 1/4 כפית הל, 1/4 כפית זנגוויל (ג'ינג'ר) טחון, 1 כפית דבש. תערובת תה צמחים לטיפול בשיעול: 2 כפיות טימין (קורנית), 1 כפית זרעי אניס, 1 כפית שוש קרח, 1 כפית בוצין – לא חובה","instructions":"את הצמחים קונים בחנויות טבע כתפזורת עלים. מערבבים את תערובת העלים הרצויה בכלי או בשקית (עדיף נייר). שמים 1 כפית או יותר תערובת צמחים/ תבלינים בכוס זכוכית גדולה ומוזגים מים רותחים. מכסים את הכוס וממתינים 20-30 דקות לחליטה ולמיצוי כל החומרים הפעילים. מסננים בעזרת מסננת צפופה 90 מקרון, המיועדת לסינון עלים מתולעים. תה מתבלין טחון אין צורך לסנן. משתמשים בחליטה כתמצית לכמות כוסות ביחס לכמות כפיות הצמחים, כפית לכוס. מוסיפים לתמצית מים רותחים, כפית דבש, מערבבים ושותים לבריאות!"}]
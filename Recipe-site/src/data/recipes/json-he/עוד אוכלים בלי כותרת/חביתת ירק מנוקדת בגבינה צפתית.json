[{"id":"חביתת ירק מנוקדת בגבינה צפתית","title":"חביתת ירק מנוקדת בגבינה צפתית","preparationTime":"","category":"","amount":"2-3 סועדים","rank":"","remark":"ארוחה קלה ומוצלחת, זמינה, בלי הרבה טרחה. לא מוותרים על החביתה של ארוחת הערב. קבלו אותה משודרגת ומזמינה מאוד.","healthy_remark":"לחלבונים חשיבות רבה, חלק מתפקידם הוא בניית רקמות, עצמות ושרירים, יצירת אנזימים, המוגלובין ועוד. כמות חלבונים מומלצת ליום היא בין 15%-20% מסך הקלוריות היומי. ערכה החלבוני של הביצה הוא גבוה, חלבון מלא. ניצול החלבון מביצים הוא הגבוה ביותר, 96% מנצל הגוף לחלבון זמין לכן צריכת ביצים בתפריט היומי חשובה מאוד לילדים, מתבגרים ואפילו למבוגרים.","ingredients":"1 בצל, 2 עגבניות בשלות, 2 קישואים, 3 ביצים, 100 גרם גבינה צפתית 5%, 2 גבעולי בצל ירוק, מלח, פלפל שחור","instructions":"חותכים את הבצל לקוביות ומאדים במחבת גדולה עד השחמה עם מעט מים – ללא שמן. שוטפים את העגבניות וחותכים אותן לקוביות קטנות. מוסיפים אותן למחבת. מקרצפים היטב את הקישואים, אין צורך לקלף. חותכים אותם לקוביות קטנות ומצרפים למחבת. מכסים את המחבת. מאדים במשך 5 דקות על להבה קטנה. חותכים את הבצל הירוק לטבעות ושמים בצד. טורפים את הביצים עם המלח והפלפל ומפוררים לתוכם את הגבינה. מסירים את המכסה ויוצקים את תערובת הביצים והגבינה על הירקות בצורה אחידה. מפזרים מלמעלה טבעות בצל ירוק וממתינים להתקרשות הביצים. מכבים את הלהבה ומכסים שוב למספר דקות. מגישים חם לצד פרוסות לחם הבית."}]
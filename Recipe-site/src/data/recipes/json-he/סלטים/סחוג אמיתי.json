[{"id":"סחוג אמיתי","title":"סחוג אמיתי","preparationTime":"5 דקות","category":"משפחתי","amount":"סחוג ירוק - חצי ליטר / סחוג אדום – רבע ליטר","rank":"","remark":"חריף, אוטנטי ומלא ניחוח. ירוק או אדום לבחירה לפי טעמכם האישי.","healthy_remark":"לפני מספר שנים ערכנו בביתנו שמחת שבע ברכות לזוג יקר ממוצא תימני. התפריט כלל מגוון מאכלים משובח תוצרת יד ולב צוות השכנות המיוחד. כדי להוסיף שמחת חתן כלה, מחותנים ואוטנטיות לאירוע בחרתי להוסיף סחוג תימני אמיתי. בסייעתא דשמיא זה הצליח ובגדול, גם שמחת החתן כלה וגם הסחוג, \"האשכנזייה שיודעת להכין סחוג תימני אמיתי\". מאז הפך הסחוג לחלק מהמטבח האשכנזי שלנו בשימושים וואריאציות שונות ומגוונות, למה לא? חשוב לחדד ולהעצים טעמים באופן טבעי, במקרר שלנו לא תמצאו בקבוקי רטבים, תבלינים מחזקי טעם ותערובות מתועשות. הסחוג זו אחת ההזדמנויות, כולו עשבי תיבול וטעם טוב. הנוכחות של הסחוג תמיד עוצמתית ונוכחת, נותנת טעם בטעם!","ingredients":"לסחוג ירוק: 4 פלפלים ירוקים חריפים, 6 שיני שום, 2 ח' עלי כוסברה, 1/2 כפית כמון, 1/2 כפית מלח, שמן זית בכבישה קרה לפי הצורך. סחוג אדום: 8 פלפלים אדומים (מתוקים) יבשים, 8 פלפלונים שטה (צ'ילי' אדום), 1 ח' עלי כוסברה, 6 שיני שום, 1/2 כפית מלח, שמן זית בכבישה קרה לפי הצורך","instructions":"אופן הכנת הסחוג זהה לשני סוגי הסחוג, הירוק והאדום. שמים את כל הרכיבים במעבד מזון עם סכין הלהב מלבד שמן הזית. טוחנים את הכל הרכיבים ומוסיפים בזילוף את שמן הזית עד לקבלת המרקם המתאים. שומרים בקירור בצנצנת סגורה היטב."}]
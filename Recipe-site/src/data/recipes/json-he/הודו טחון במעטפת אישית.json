[{"id":"הודו טחון במעטפת אישית","title":"הודו טחון במעטפת אישית","preparationTime":"20 דקות הכנה /30 דקות אפיה","category":"חובבנים, משפחתי וילדים","amount":"15-16 מנות","rank":"","remark":"מתקבל תמיד בשמחה ועליצות, בלינצ'ס הפעם אפויים, קריספיים וטעימים מתמיד, כיאה לסעודת פורים.","healthy_remark":"בישול בשר עוף ההודו דורש מיומנות. זמן הריכוך משתנה מחלק לחלק כאשר לרוב רצוי לבחור בחלקי עוף הנקבה, הם מתרככים במהירות רבה יותר ובשר הנקבה עסיסי ורך יותר. במידת מה הודו טחון מהווה פתרון מעולה משום שתהליך אפייתו/ בישולו קצר יחסית ולא דורש מיומנות. חשוב, מוטב לטחון את ההודו בעצמכם. הודו טחון מתועש עלול להכיל תוספות שאינן מעלות את ערכו התזונתי בלשון המעטה, למעט אטליזים בהם טוחנים את הבשר טרי לעיני הלקוח.","ingredients":"לבלינצ'ס: 6 ביצים, 1 כוס מים, 2 כפות שמן קנולה, קורט מלח, 5 כפות קמח עדשים. למילוי הודו טחון: 1/2 ק\"ג הודו אדום טחון, 1/2 ק\"ג הודו לבן טחון, 1 בצל גדול, 6 שיניי שום, חופן עלי סלרי (בלי הגבעול), 1 ביצה, 2 כפות קמח עדשים/ חומוס/ אורז מלא, 1 כפית גדושה פפריקה מתוקה, 1 כפית מחוקה פפריקה חריפה","instructions":"הכנת הבלינצ'ס: שמים את כל החומרים במעבד מזון ומערבלים עד לקבלת מרקם אחיד. יוצקים כמות של1/3 כוס חד פעמית למחבת חמה מאד. במכשיר הפנקייק ל6 חביתיות גודל החביתיות קטן יותר ויש להשתמש בכף המצורפת או ליצוק כמות של1/4 כוס חד פעמית. כשהקצוות החביתית מתרוממות הופכים את החביתית לצידה השני. הכנת המילוי: טוחנים במעבד מזון בצל, שום ועלי סלרי. שמים בקערה ומוסיפים את ההודו הטחון, ביצה, קמח ותבלינים ומערבבים היטב עד לקבלת עיסה אחידה. הכנת המנה: פורסים על כף היד חביתית מוכנה ומניחים במרכזה2 כפות מילוי מעיסת ההודו. עוטפים כמעטפת, מרימים את הקצוות משני הצדדים על המילוי וסוגרים עם שני ה\"שובלים\" כאשר האחד מכסה על השני. מסדרים את כל הבליצ'ס על תבנית מרופדת בנייר אפייה ואופים ב180 מעלות חום כ30 דקות. הבלינצ'ס מתייבש מעט והופך לקריספי. מגישים חם על מצע עלים ירוקים או בצל ירוק."}]
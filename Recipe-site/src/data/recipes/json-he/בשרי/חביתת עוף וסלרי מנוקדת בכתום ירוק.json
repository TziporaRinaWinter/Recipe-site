[{"id":"חביתת עוף וסלרי מנוקדת בכתום ירוק","title":"חביתת עוף וסלרי מנוקדת בכתום ירוק","preparationTime":"15 דקות","category":"משפחתי וילדים","amount":"4-6 סועדים","rank":"משפחתי וילדים","remark":"את השאריות מהמרק של שבת אני אוהבת להפוך לארוחה מלהיבה במחבת אחת. אף אחד לא יסרב...","healthy_remark":"אין תחליף לעוצמת טעמי הבריאות של צמחי התבלין הטריים. טעם וניחוח מיוחדים. זוכרת מילדות את השכנה הפרסית, עמלנית וחרוצה חוזרת מהשוק עם סל עמוס בירקות טריים וביניהם מבצבצים, איך לא, העלים הירוקים. הניחוח שפיזר הסל העמוס היה ניחוח מרתק של טעמי בריאות. תמיד סקרנו אותי העלים הללו. עם השנים התפתח גידול ירקות עליים ללא חרקים והעלים הירוקים הפכו לנחלת רבים. הילדים לא מזהים את ה\"ירוקים האלו\" במרק? בדגים? חבל, כדאי להרגיל אותם מקטנות. לא לחשוש מלהשתמש בהם. בהדרגתיות אך בהתמדה להפוך אותם לחלק מהמטבח שלכם, זה משתלם.","ingredients":"לחביתה: 1 בצל חתוך לקוביות, 1/2 כוס אפונת גינה קפואה, 2 גזרים מהמרק, 1 תפוח אדמה מבושל - לבחירה, 2 רבעי עוף מהמרק, 1 כוס עלי סלרי קצוצים דק, 4 ביצים, מלח, פלפל שחור גרוס או פפריקה חריפה – לבחירה","instructions":"מבשלים בסיר עם מעט מים את האפונה במשך10 דקות, לחילופין אם אין גזר במרק מבשלים גזר ואפונה. מסננים היטב מהנוזלים. מנקים את העוף מעצמות וחותכים לקוביות או רצועות. חותכים גזר ותפו\"א לקוביות קטנות1*1 ס\"מ. חותכים בצל לקוביות ומאדים במחבת עד להשחמה. מוסיפים עוף, ירקות, עלי סלרי קצוצים דק ומתבלים. טורפים את הביצים ויוצקים על כל תכולת המחבת. אין צורך להפוך את החביתה, עם התקרשות הביצה החביתה מוכנה. פורסים למשולשים ומגישים חם."}]
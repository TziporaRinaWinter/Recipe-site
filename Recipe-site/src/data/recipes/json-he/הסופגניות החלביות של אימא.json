[{"id":"הסופגניות החלביות של אימא","title":"הסופגניות החלביות של אימא","preparationTime":"כשעתיים","category":"","amount":"18-20 סופגניות","rank":"לחובבנים ומשפחתי","remark":"מאפה חלבי נפלא שהפך לתחליף קבע של הסופגניות המטוגנות במסיבות החנוכה בביתה של אמי המסורה הכי בעולם. הסופגניות הטעימות הללו משמרות לפחות את מנהג אכילת מאכלי חלב. אין להן תחליף!","healthy_remark":"","ingredients":"לבצק: 1 ק\"ג קמח מלא 100%, 3/4 כוס סוכר קנים, 50 גרם שמרית או 2 כפות שמרים יבשים, ½ כוס שמן, 2 ביצים, 2 כפות ת. רום, ½2 כוסות מים פושרים. למילוי גבינה: 750 גרם גבינה 5%, 2 כפות א. פודינג וניל, ½ כוס סוכר קנים, 1 ביצה, 1 ביצה להברשה. לסירופ דבש: 2 כפות דבש, 1 כף מים רותחים","instructions":"הכנת הבצק: שמים את כל החומרים בקערה ולשים היטב עד לקבלת בצק רך ונעים, מתפיחים את הבצק שעה וחצי. הכנת המלית: מערבבים בקערה את כל רכיבי המילית. הכנת הסופגניות: מרדדים את הבצק לעובי 2 ס\"מ, קורצים עיגולים בעזרת כוס. במרכז כל עיגול יוצרים שקע בעזרת תחתית כוס חד פעמית (כשהיד בתוכה). בתוך השקע שנוצר שמים כף גדושה של מלית הגבינה. מברישים את הבצק סביב בביצה טרופה. מתפיחים עוד 15 דקות ואופים את הסופגניות בתנור חלבי בחום 180 מעלות כ 20-25 דקות. כשהסופגניות יוצאות מהתנור יש להברישן בסירופ הדבש."}]
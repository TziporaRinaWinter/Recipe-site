[{"id":"קציצות הטונה של אמא","title":"קציצות הטונה של אמא","preparationTime":"20 דקות הכנה/ שעה וחצי בישול","category":"","amount":"10-12 קציצות","rank":"מקצועניים, חובבנים ומשפחתי","remark":"מתכון בניחוח של בית וטעם של עוד...","healthy_remark":"דג הטונה כמו כל הדגים מהווה מקור מצוין לחלבון, הוא עשיר בוויטמינים ומינרלים כמו B12, B6, , ברזל, אבץ, מגנזיום, זרחן וסלניום. דג טונה נחשב לדג דל שומן(לכן מתקבל יבש יותר.) אך עשיר בחומצת שומן חשובה, אומגה3. חומצת שומן אומגה3 אחראית בין היתר על יכולות למידה, שיפור הקשב והשפעה מוכחת על הריכוז. ההמלצה לצריכת דגי טונה היא לא יותר מפעם בשבוע לילדים ונשים הרות ועד שלוש פעמים בשבוע לאוכלוסייה הכללית, זאת בשל כמויות שפכי הכספית המושלכים לאוקיינוס.","ingredients":"לקציצות הדג: 1/2 ק\"ג דג טחון, 1 בצל, 1 גזר, 5 שיני שום, חופן כוסברה, 1 כפית מלח, 1 כפית כמון, 1/2 כפית כרכום, 1 כף גריל דג, 2 כפות קוואקר/ קמח אורז מלא, 2 ביצים. לרוטב: 1 בצל, 1 עגבניה, 1 פלפל אדום, 4 שיני שום, 1 כף פפריקה מתוקה, 1 כפית פפריקה חריפה, 1/2 כפית פלפל שחור, 1 כפית מלח, 4 כפות רסק עגבניות מרוכז, 2 כוסות מים","instructions":"הכנת העיסה לקציצות דג: טוחנים את נתחי הדג במעבד מזון. שמים את העיסה על גבי מסננת מעל קערה למשך 5-6 שעות לניקוז הנוזלים. טוחנים במעבד מזון את כל הירקות ומוסיפים לדג הטחון. מוסיפים תבלינים, קוואקר וביצים ומערבבים היטב. הכנת הרוטב: פורסים בצל לפרוסות ומאדים עד השחמה (ללא שמן). מוסיפים את הירקות חתוכים לקוביות/ פרוסות וממשיכים לאדות בסיר מכוסה. מוסיפים תבלינים, רסק עגבניות ומים ומביאים לרתיחה. הכנת הקציצות: בידיים לחות יוצרים קציצות בגודל הרצוי ומחליקים לרוטב המבעבע. לאחר רתיחה מנמיכים את הלהבה לאש קטנה וממשיכים בבישול למשך שעה. הקציצות טעימות חמות וגם קרות."}]
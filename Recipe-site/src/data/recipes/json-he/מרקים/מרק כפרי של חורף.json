[{"id":"מרק כפרי של חורף","title":"מרק עשיר עמוס בטעמים ובריאות מזמין את כל המשפחה סביב השולחן.","preparationTime":"40 דקות","category":"משפחתי","amount":"סיר 7-10 ליטר","rank":"","remark":"","healthy_remark":"נוסטלגיה, לכולנו עושה טוב להתרפק על זיכרונות מהאווירה החמה והמשפחתית במטבח של אימא. לצלחת המרק המהבילה ביום חורפי קר כשטיפות גשם דופקות על חלון מכוסה שכבת אדים כבדה יש שם מקום כבוד. בסיר מרק ירקות עשיר, משביע ומחמם אנחנו מכניסים את כל הלב. מה הפלא שהקריאה \" מה, יש היום רק מרק?\" ממש מאכזבת, מה רק? לא, מרק!!! עושר של ירקות, קטניות ואפילו דגנים, הכול יש בה, בצלחת המרק. ישובים כולם סביב השולחן, מתחממים, מתענגים, שבעים וכל כך מרוצים ומודים. הצלחנו להעביר את המסורת של הנוסטלגיה!","ingredients":"למרק: 1-2 בצלים גדולים, 1 שורש פטרוזיליה, 1 שורש סלרי, 1 בטטה, 1/2 דלורית, 4 גזרים, 1 קולרבי או לפת, 2-3 קישואים, 4-5 גבעולי סלרי עם העלים, צרור פטרוזיליה. קטניות ודגנים: לבחירה: 1 כוס קינואה, 1 כוס עדשים כתומות, 1 כוס גריסים, 2-3 כוסות חומוס מבושל. תבלינים: 1/2 כפית כמון, 1 כפית כרכום, 1/4 כפית פלפל שחור, 3 כפיות מלח שטוחות","instructions":"הכנת הקטניות: משרים את הדגנים והקטניות לפי הצורך. חומוס משרים 24-48 שעות, שוטפים מסננים, בודקים ומבשלים בנפרד במים (5 ס\"מ מעל החומוס) כשעה וחצי עד ריכוך. לאחר הבישול מסננים מהנוזלים ומוסיפים מלח ופלפל שחור לפי הטעם. קינואה וגריסים בוררים ומשרים 4 שעות. שוטפים, מסננים ומוסיפים למרק בתהליך הבישול. עדשים כתומות לא צריכות השרייה. יש לברור ולשטוף היטב לפני הבישול. הכנת המרק: חותכים בצל לקוביות ומאדים (ללא שמן) עד להשחמה. מוסיפים מעל הבצל את הירקות חתוכים, לקוביות, לגפרורים או פסים (במעבד מזון) את גבעולי הסלרי פורסים דק. מאדים את כל הירקות (בלי העלים) 10 דקות בסיר מכוסה ומוסיפים מים רותחים כדי כיסוי הירקות ומביאים לרתיחה. מוסיפים קינואה, עדשים וגריסים לבחירתכם ומביאים לרתיחה. מנמיכים להבה. מסירים בעזרת כף את הקצף שנוצר מבישול הקטניות. מבשלים במשך 30 דקות בסיר מכוסה. בתום הבישול מוסיפים עלים קצוצים דק, תבלינים, מלח וגרגרי חומוס מבושלים."}]
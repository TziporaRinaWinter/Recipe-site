[{"id":"פיתות זעתר רכות במיוחד","title":"פיתות זעתר רכות במיוחד","preparationTime":"10 דקות הכנה /60 דקות התפחה/30 דקות אפיה","category":"משפחתי,ילדים,מקצועניים,חובבנים","amount":"20 פיתות","rank":"מקצועניים, חובבנים, משפחתי וילדים","remark":"לצד סלט ירקות, גבינה וחביתות של ארוחת ערב, למרות שאינן נפתחות, הן לגמרי מזמינות. רכות, אווריריות וריחניות בלי מתחרים!","healthy_remark":"ארוחה משפחתית מסודרת מעלה את הסיכוי להרגלי תזונה נכונים. איך אוכלים – חשוב לא פחות ממה שאוכלים. כולם, באווירה משפחתית תומכת, סביב שולחן אחד, בזמן משותף. ארוחות משותפות קבועות משפיעות השפעה חיובית על הילדים מבחינה רגשית, בריאותית, תקשורתית ולימודית. ארוחה היא זמן איכות וכדאי לנצל אותה בשלימות ולהעניק לבני הבית מזון איכות. פחמימה מורכבת, מדגן מלא, מספקת אנרגיה איכותית לאורך זמן, עליית סוכר מתונה, תחושת שובע ארוכה וחילוף חומרים תקין.","ingredients":"בצק: 2 כפות מלח, ¼ כוס סוכר קנים מלא, 1/3 כוס שמן קנולה, 2 כוסות מים פושרים, 1 ק\"ג קמח מלא, 3 כפות שמרים יבשים, 2-3 כוסות מים פושרים (נוספות), להברשה ועיטור: שמן זית וזעתר, שומשום","instructions":"שמים את כל החומרים בקערה ולשים היטב עם וו הלישה עד לקבלת בצק רך ונוזלי. מתפיחים כשעה. במהלך שעת ההתפחה יש לנעוץ בסכין את הבצק אחת ל15 דקות ובכך להוריד את נפחו ולאפשר לו התפחה חוזרת. הכנת הפיתות: מכינים את הפיתה בעזרת שתי כפות. בכף אחת לוקחים כמות מהבצק ובשנייה דוחפים את הבצק אל התבנית. לכל פיתה יש להשתמש בשתי כפות בצק מלאות. בתבנית אפיה גדולה ניתן להכין 9 פיתות גדולות או 12 פיתות בינוניות. מברישים את הפיתות בשמן זית ומפזרים זעתר. מפזרים שומשום ואופים בתנור שחומם בחום גבוה, 200 מעלות, במשך 25 דקות. הפיתות מעולות בהקפאה."}]
[{"id":"עוגת תפוחים הפוכה","title":"עוגת תפוחים הפוכה","preparationTime":"30 דקות","category":"משפחתי וילדים","amount":"12 מנות","rank":"","remark":"אותה גברת בשינוי אדרת, מרכיבים בריאים, מעט השקעה, קצת יצירתיות והנה, תפוח אפוי בגרסה שמשכנעת אפילו את הילדים.","healthy_remark":"מנות אחרונות, בלי להתכחש, הם אחד מהאתגרים האמיתיים בניהול מטבח ואורח חיים בריא. לפעמים אני מרגישה שכל הפוקוס עובר לשם בשל הרצון והצורך לשמור על איזון. ערב שבת. הדלקתי נרות. \"שבת שלום\". צונחת על הספה. מתענגת על רגעי הנחת למראה הילדים המצוחצחים לכבוד שבת. (זה הרי מחזיק מעמד בדיוק לעשר דקות.) ואז מגיעה שאלת מיליון הדולר מפי בני בן החמש: \"אימא, מה הכנת למנה אחרונה???\" לקח לי זמן להבין שהתשובה שלי מכריעה את הכף עד כמה שווה להישאר ערניים במהלך סעודת השבת., לא תאמינו, אבל יש הרבה תחליפים למוס, גלידות ועוגות קצפת!","ingredients":"6 תפוחי עץ מזן דלישס, חצי כוס קוקוס, 100 גרם שקדים גרוסים, 1/2 כפית קינמון, חופן חמוציות, 12 שקדים, 2 כפיות דבש, 6 ביצים מופרדות, 3 כפות סילאן/3 כפיות סטיוויה, 3 כפות שמן קנולה, 3 כפות יין מתוק, 3 כפות מים, 1 כוס קמח מלא80% / קמח אורז מלא/ קמח שקדים, 1/2 כפיות אבקת אפיה","instructions":"שוטפים את התפוחים היטב, אין צורך לקלף. חוצים את התפוחים לרוחבם. מוציאים את ליבת התפוח. מרפדים תבנית תנור גדולה, (30/40 ס\"מ) בנייר אפייה. מניחים כל חצי תפוח על צדו החתוך. מכינים את תערובת המילוי וממלאים: מערבבים קוקוס, שקדים גרוסים וקינמון. ממלאים בדחיסה, בחלל שבמרכז התפוח שקד, חמוציות וכף מהמילוי. מזלפים דבש מעל התפוחים. אופים את התפוחים בתנור בחום של °180 במשך חצי שעה.(אפייה חלקית) מכינים את העוגה: מפרידים 6 ביצים. מקציפים את החלבונים לקצף יציב תוך כדי הוספת 3 כפות סילאן. בקערה נפרדת מערבבים עם החלמונים שמן, יין ומים. כשהקצף יציב מוסיפים את תערובת החלמונים לחלבונים באיטיות. מוסיפים 1 כוס קמח ואבקת אפייה. מוציאים את התפוחים האפויים למחצה מהתנור. יוצקים את הבלילה בעדינות על התפוחים מחליקים בעזרת מרית. אופים עוד 20 דקות בחום בינוני. °160 כשהעוגה מתקררת הופכים אותה ומחלקים למנות ריבועיות. המנה טעימה חמה או קרה. אפשר לאפות את העוגה בתבנית עגולה ולהגישה בשלמותה."}]
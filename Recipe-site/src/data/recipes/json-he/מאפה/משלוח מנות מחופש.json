[{"id":"משלוח מנות מחופש","title":"משלוח מנות מחופש","preparationTime":"10 דקות הכנה /10 דקות התפחה/25 דקות אפיה","category":"משפחתי וילדים","amount":"3 מגשים","rank":"","remark":"אין סוף ליצירתיות, הילדים שותפים בהכנה בהתרגשות. זהו משלוח משמח לתת ועוד יותר משמח לקבל. על הדרך... גם לכם מגיע!","healthy_remark":"פורים ככיפורים אך אין צורך וגם לא מומלץ לצום עד לסעודת הפורים המתוכננת. צום הוא מתכון מושלם לנפילות ופיתויים. לכן פותחים את הבוקר בארוחה מזינה ובריאה המתוכננת מראש. לחם, ביצה, קוטג' וירקות/ דייסת קוואקר משביעה/ יוגורט גרנולה ופרי וכד' העיקר להתחיל את היום בשובע. גם במהלך היום חשוב לא לעשות הפסקות ארוכות, אחת לשלוש שעות יוצרים ארוחת ביניים, אגוזים ושקדים, ירקות חתוכים, פרי או שייק בריאות.(מישהו שלח לכם משלוח כזה...☺?)","ingredients":"לבצק: 1 כף מלח, 1 ק\"ג קמח מלא/ כוסמין מלא, 1/2 כוס שמן קנולה, 1/4 כוס סוכר קנים, 21/2 כוסות מים פושרים, 2 כפות שמרים יבשים. לרוטב עגבניות מושקע: 1 בצל גדול חתוך לקוביות., 4-5 עגבניות, 4 שיני שום, 2 כוסות מים, 5-6 כפות גדושות רסק עגבניות, מלח, פלפל שחור, אורגנו, זיתים. לתחפושת: גבינה צהובה/ עגבניות/ עגבניות שרי/ קישואים/ גזר גמדי/ תירס/פלפלים צבעוניים/ זיתים ועוד...","instructions":"הכנת הבצק: מכניסים את כל החומרים לקערה ולשים בוו הלישה עד לקבלת בצק רך ונוח מאד. מתפיחים עשר דקות ומחלקים לשלושה כדורים שווים. הכנת רוטב העגבניות: מאדים בצל עד השחמה (ללא שמן) מוסיפים קוביות עגבניות, שום כתוש ומאדים בסיר מכוסה. מוסיפים רסק עגבניות ומים ומביאים לרתיחה. מוסיפים תבלינים ומועכים את כל הרוטב במקל בלנדר לקבלת מרקם אחיד וחלק. לחילופין ניתן לדלל רסק עגבניות במים ו1 כף שמן ולתבל בתבלינים. הכנת המגש: מרדדים כל כדור לקוטר30 ס\"מ ומורחים עליו רסק עגבניות מתובל. מסדרים את הגבינה והירקות לדמות ליצנית עליזה ומתפיחים10 דקות. אופים ב180 מעלות חום20-25 דקות ושולחים את הרצים דחופים לקיים את מצוות היום בשמחה. המתוכננים יכינו את הבצק, יחלקו וירדדו, ימרחו ויסדרו כל ירק גבינה ופרצוף, יקפיאו המגש ויפשירוהו בבוקר יום הפורים, יתפיחו ויאפו וליהודים הייתה אורה ושמחה ומגשי פיצה מחופשים ביום הפורים ללא טרחה."}]
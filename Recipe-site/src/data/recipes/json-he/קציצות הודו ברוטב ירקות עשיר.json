[{"id":"קציצות הודו ברוטב ירקות עשיר","title":"קציצות הודו ברוטב ירקות עשיר","preparationTime":"שעה","category":"משפחתי וילדים","amount":"15-20 קציצות","rank":"","remark":"קציצות רכות ונימוחות בטעם מיוחד של ירק וצבעים חדשים. מצוינות בהקפאה, בונוס של ארוחה מושקעת לאימהות עובדות.","healthy_remark":"פעמים זו \"אותה גברת בשינוי אדרת\" ופעמים \"אותה אדרת בשינוי גברת\". כך או כך אנו מרוויחים שדרך הדלת הקדמית נכנסים למטבח הבריא חידושים, שינויים והוספות המשפיעים על הרגלי התזונה של כולם בבית. יותר צבעים, יותר טעמים ויותר ירקות. קבלו אותם בשמחה!","ingredients":"1/2 ק\"ג הודו אדום טחון, 1/2 ק\"ג הודו לבן טחון, 1 בצל גדול, 6 שיניי שום, חופן עלי סלרי, 1 ביצה, 2 כפות קמח עדשים/ חומוס/ אורז מלא, 1 כפית גדושה פפריקה מתוקה, 1 כפית מחוקה פפריקה חריפה, לרוטב: 1 בצל, 1/4 כרוב, 1 פלפל אדום, 1 כוס אפונה קפואה, חופן נבטי מאש, 1 כפית כמון, 1/4 כפית פלפל שחור, מלח, מים לכיסוי3/4 מגובה הקציצות","instructions":"טוחנים במעבד מזון בצל, שום ועלי סלרי. שמים בקערה ומוסיפים את ההודו הטחון, ביצה, קמח ותבלינים ומערבבים היטב עד לקבלת עיסה אחידה. הכנת הרוטב: מאדים בסיר רחב בצל חתוך לקוביות עד השחמה, מוסיפים כרוב חתוך לרצועות, פלפל לקוביות ואפונה קפואה וממשיכים לאדות בסיר מכוסה10 דקות. מוסיפים נבטי מאש, מתבלים בתבלינים. יוצרים קציצות בידיים לחות ומחליקים לסיר עם הירקות. מוסיפים מים לכיסוי3/4 מגובה הקציצות ומביאים לרתיחה. מבשלים20 דקות נוספות בסיר מכוסה על אש נמוכה. מגישים את הקציצות לצד אורז מלא או בוסמטי וצ'יפס ירקות."}]
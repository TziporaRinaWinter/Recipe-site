[{"id":"הכוסמת של סבתא","title":"תבשיל פשוט ומושלם.","preparationTime":"12 שעות השרייה / 10 דקות בישול","category":"","amount":"4 מנות","rank":"מקצוענים, משפחתי וילדים","remark":"פחמימה מלאת ערך לארוחת צהרים.","healthy_remark":"לכל אילו שריח תבשיל הכוסמת מזכיר להם את הבית של סבתא מתכוני הכוסמת שבחרתי להביא הפעם יהיו אהובים ומעוררי נוסטלגיה. אני מודה כי לא פעם אני תופסת את עצמי מכינה פחמימה, תוספת לארוחת צהרים והיא שוב, איך לא? אורז מלא, אורז בסומטי, קינואה או בטטות. הכוסמת קצת נשכחת, נדחקת לזווית. תסכימו איתי כי טעמה המיוחד של הכוסמת, או יותר מדויק הריח משאירים אותה מאחור וגורמים לנו להפסיד אוצר בלום של מתנות שהיא מזמנת לנו. בישול נכון של הכוסמת הופך אותה לעוד אופציה נפלאה של תוספת משביעה ומחממת (מעולה לימות החורף הקרים)התופסת מקום של כבוד במטבח הבריא. קבלו אותה באהבה!","ingredients":"1 כוס כוסמת חומה, 4 שיני שום, מים רותחים כדי כיסוי הכוסמת +1 ס\"מ, מלח, פלפל שחור, 1 כף שמן זית בכבישה קרה, 1/2 כוס עדשים כתומות (לא חובה), 1/2 כוס מים (לא חובה)","instructions":"משרים את גרגרי הכוסמת בקערת מים פושרים למשך 12 שעות. שוטפים במי ברז היטב היטב ומסננים. קוצצים דק את שיני השום ומחממים בתחתית הסיר עד לקבלת גוון זהוב. מוסיפים את הכוסמת עם המים הרותחים ומביאים לרתיחה. מנמיכים להבה וממשיכים לבשל 5-7 דקות בסיר מכוסה. מכבים להבה ומוסיפים מלח, פלפל שחור וכף שמן, מערבבים ומכסים את הסיר במגבת ל 10 דקות נוספות. ניתן לבשל את הכוסמת בשילוב עדשים אדומות."}]
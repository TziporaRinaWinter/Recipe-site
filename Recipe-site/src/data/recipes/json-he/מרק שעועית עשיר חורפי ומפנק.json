[{"id":"מרק שעועית עשיר חורפי ומפנק","title":"מרק שעועית עשיר חורפי ומפנק","preparationTime":"כשעה","category":"מרק","amount":"8 סועדים","rank":"מקצועניים, חובבנים, משפחתי וילדים","remark":"אין כמוה, צלחת מרק! מחממת, מזינה, משביעה וגדושה בטעמים של \"בית\". שילוב קטניות מתאים לחורף והופך את מנת המרק לארוחה מנצחת.","healthy_remark":"קטניות עשירות בסיבים תזונתיים. השעועית עשירה בסיב מסיס. הסיבים שאינם מסיסים משפרים פעילות מעיים, מונעים עצירות ומסייעים בבקרה על המשקל. הם נמצאים בדגנים מלאים, חיטה מלאה, אורז מלא, תירס, קליפת תפו\"א, ירקות, פירות וגרעינים. לעומתם הסיבים המסיסים משפרים ספיגת סוכר, מזרזים פירוק שומנים, ומונעים השמנה ומחלות לב. הם נמצאים בשיבולת שועל, שעועית ירוקה, קטניות, תפוחי עץ, תפוזים, חבושים, סלק, אגסים, כרוב, ירקות עליים, גזר. אכילת שעועית כחלק מהתזונה השבועית משפיעה מיידית על רמת הסוכר והשומנים בדם.","ingredients":"1 בצל גדול, 3 גזרים, 3 עגבניות, 12 כוסות מים, 1/2 ק\"ג שעועית לבנה, 1/2 כוס עדשים, 1/2 ח' פטרוזיליה, 1/2 כוס קוואקר – לבחירה, מלח, 1 כפית כמון, 1 כפית פפריקה מתוקה, 1/4 כפית פלפל שחור, 2 כפות שמן זית בכבישה קרה","instructions":"משרים את השעועית במי ברז24 שעות לפחות. שוטפים ומסננים. חותכים בצל גדול לקוביות ומאדים (ללא שמן) בסיר גדול עד להשחמה. פורסים גזרים לפרוסות ועגבניות לקוביות ומוסיפים לסיר עם הבצל לאידוי. מוסיפים מים ומביאים לרתיחה. מוסיפים את הקטניות, שעועית ועדשים ומביאים שוב לרתיחה. מסירים בעזרת כף את הקצף ומורידים להבה לאש נמוכה. מבשלים40 דקות. במידה ובוחרים להעשיר את המרק בקוואקר יש להוסיפו בתהליך40 דקות של הבישול. מתבלים בפטרוזיליה קצוצה, מלח ותבלינים. מבשלים עוד5 דקות, מכבים להבה ומוסיפים2 כפות שמן זית."}]